# Airflow-in-Doorvent

Dit project richt zich op het verbeteren van de luchtkwaliteit in slaapkamers door lokale, vraaggestuurde ventilatie in het bovenlicht van het raam. In elk bovenlicht wordt een compact frame geplaatst met meerdere stille ventilatoren die gezamenlijk extra ventilatiecapaciteit leveren.

De ventilatie wordt dynamisch aangestuurd op basis van COâ‚‚-waarden in de ruimte. Zodra de luchtkwaliteit verslechtert, verhoogt het systeem automatisch de ventilatiesnelheid; bij goede luchtkwaliteit draait het systeem terug naar een stille, energiezuinige stand.

Het systeem is ontworpen met de volgende uitgangspunten:
- Comfort en geluidsarm functioneren, geschikt voor gebruik in slaapkamers
- Decentrale ventilatie, per ruimte regelbaar
- Slimme aansturing en integratie met een home-automation platform
- Modulair en uitbreidbaar, zodat het concept toepasbaar is in meerdere ruimtes
- Betaalbare, flexibele en onderhoudsarme oplossing voor extra ventilatie, zonder ingrijpende bouwkundige aanpassingen.
